<?xml version="1.0" encoding="UTF-8"?>
<div>
            <ab xml:id="RatuShnumanAcc1" type="RatuShnumanAcc">
                sraōšəm. aṣ̌īm. huraōδəm. vərəϑrājanəm. frādat̰.gaēϑəm. aṣ̌auuanəm. aṣ̌ahe. ratūm. yazamaide. rašnūm. razištəm. yazamaide. 
                arštātəmca. frādat̰.gaēϑąm. varədat̰.gaēϑąm. yazamaide. daδuuā̊ŋhəm. ahurəm. mazdąm. raēuuaṇtəm. xᵛarənaŋᵛhaṇtəm. yazamaide. 
                aməṣ̌ā. spəṇtā. huxšaϑrā. huδā̊ŋhō. yazamaide. vīspəmca. aṣ̌auuanəm. maińiiaōm. yazatəm. yazamaide. vīspəmca. aṣ̌auuanəm. gaēϑīm. yazatəm. yazamaide. 
                aṣ̌āunąm. vaŋᵛhīm. sūrā̊. spə̄ntā̊. frauuaṣ̌aiiō. yazamaide.
            </ab>
            <ab xml:id="RatuShnumanAcc2" type="RatuShnumanAcc">
                miϑrəm. vouru.gaōiiaōitīm. yazamaide. rāma. xᵛāstrəm. yazamaide.
            </ab>
            <ab xml:id="RatuShnumanAcc3" type="RatuShnumanAcc">
                aṣ̌əm. vahištəm. ātrəmca. ahurahe. mazdā̊. puϑrəm. yazamaide.
            </ab>
            <ab xml:id="RatuShnumanAcc4" type="RatuShnumanAcc">
                bərəzaṇtəm. ahurəm. xšaϑrīm. xšaētəm. apąm. napātəm. auruuat̰.aspəm. yazamaide. apəmca. mazdaδātąm. aṣ̌aōnīm. yazamaide. 
            </ab>
            <ab xml:id="RatuShnumanAcc5" type="RatuShnumanAcc">
                aṣ̌āunąm. vaŋᵛhīm. sūrā̊. spə̄ntā̊. frauuaṣ̌aiiō. yazamaide. γənā̊sca. vīrō.vąϑβā̊. yazamaide. yāiriiąmca. hušitīm. yazamaide. 
                aməmca. hutaštəm. huraōδəm. yazamaide. vərəϑraγnəmca. ahuraδātəm. yazamaide. vanaiṇtīmca. uparatātəm. yazamaide.
            </ab>
            <ab xml:id="RatuShnumanAcc6" type="RatuShnumanAcc">
                sraōšəm. aṣ̌īm. huraōδəm. vərəϑrājanəm. frādat̰.gaēϑəm. aṣ̌auuanəm. aṣ̌ahe. ratūm. yazamaide. 
                rašnūm. razištəm. yazamaide. arštātəmca. frādat̰.gaēϑąm. varədat̰.gaēϑąm. yazamaide.
            </ab>
            <ab xml:id="RatuShnumanAcc7" type="RatuShnumanAcc">
                bərəzaṇtəm. ahurəm. xšaϑrīm. xšaētəm. apąm. napātəm. auruuat̰.aspəm. yazamaide. apəmca. mazdaδātąm. aṣ̌aōnīm. yazamaide. 
                hauruuatātəm. aməṣ̌əm. spəṇtəm. yazamaide. yāiriiąm. hušitīm. yazamaide. sarəδa. aṣ̌auuana. aṣ̌ahe. ratauuō. yazamaide. 
                aiiara. aṣ̌ahe. raϑβō. ratufritīm. yazamaide. māhiia. aṣ̌ahe. raϑβō. ratufritīm. yazamaide. yāiriia. aṣ̌ahe. raϑβō. ratufritīm. yazamaide. 
                sarəδa. aṣ̌ahe. raϑβō. ratufritīm. yazamaide. vīspəmca. aṣ̌auuanəm. maińiiaōm. yazatəm. yazamaide. vīspəmca. aṣ̌auuanəm. gaēϑīm. yazatəm. yazamaide. 
                aṣ̌āunąm. vaŋᵛhīm. sūrā̊. spə̄ntā̊. frauuaṣ̌aiiō. yazamaide.
            </ab>
</div>
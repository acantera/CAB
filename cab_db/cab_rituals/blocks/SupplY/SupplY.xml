<?xml version="1.0" encoding="UTF-8"?>
<div type="var" xml:id="SupplY">
    <ab type="SupplY" xml:id="SupplY1.a">xšnaōϑra. ahurahe. mazdā̊.</ab>
    <ab type="SupplY" xml:id="SupplY1.b">xšnaōϑra. ahurahe. mazdā̊.</ab>
    <ab type="SupplY" xml:id="SupplY2.a">nəmasə.tē. ātarš. mazdā̊. ahurahe. hudā̊. mazišta. yazata.
        xšnaōϑra. ahurahe. mazdā̊.</ab>
    <ab type="SupplY" xml:id="SupplY3.a">aṣ̌aiia. daδąmi. imąm. zaōϑrąm. haōmauuaitīm. haδanaēpatauuaitīm. aṣ̌aiia. uzdātąm.
        tauua. ahurāne. ahurahe.
        xšnūmaine.</ab>
    <ab type="SupplY" xml:id="SupplY3.b">aōxtō.nāmanō. yazatahe.</ab>
        <ab type="SupplY" xml:id="SupplY4.a">yazamaide.</ab>
    <ab type="SupplY" xml:id="SupplY4.b">
        aṣ̌āunąm. vaŋᵛhīš. sūrā̊. spə̄ntā̊. frauuaṣ̌aiiō. yā̊. vīsāδa. āuuaiieiṇti. hamaspaϑmaēdaēm. paiti. ratūm.
        āat̰. aϑra. vīcarəṇti. dasa. pairi. xšafnō. auuat̰. auuō. zixšnā̊ŋhənā̊.</ab>
    <ab type="SupplY" xml:id="SupplY4.c">
        kō. nō. stauuāt̰. kō. yazāite. kō. ufiiāt̰. kō. frīnāt̰. kō. paiti.zanat̰.
        gaōmata. zasta. vastrauuata. aṣ̌a.nāsa. nəmaŋha.
        kahe. nō. iδa. nąm. āγairiiāt̰. kahe vō. uruua. frāiieziiāt̰. kaɱāi. nō. tat̰. dāϑrəm. daiiāt̰.
        yat̰. hē. aŋhat̰. xᵛairiiąn. ajiiamnəm. yauuaēca. yauuaētātaēca.</ab>
    <ab type="SupplY" xml:id="SupplY4.d">
        āat̰. yō. nā. hīš. frāiiazāite. gaōmata. zasta. vastrauuata. aṣ̌a.nāsa. nəmaŋha. aɱāi. āfrīnəṇti.
        xšnūtā̊. ainitā̊. at̰bištā̊. uγrā̊. aṣ̌āunąm. frauuaṣ̌aiiō.</ab>
    <ab type="SupplY" xml:id="SupplY4.e">
        buiiāt̰. aɱi. nmāne. gə̄ušca. vąϑβa. upa. vīranąmca.
        buiiāt̰. āsušca. aspō. dərəzrasca. vāxšō. buiiāt̰. nā. stāhiiō. viiāxanō.
        yō. nō. bāδa. frāiiazāite. gaōmata. zasta. vastrauuata. aṣ̌a.nāsa. nəmaŋha.</ab>
</div>